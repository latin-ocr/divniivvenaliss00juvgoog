100 D. IVNII IVVENALIS

tunc felix, quotiens aliquis tortore vocato

uritur ardenti duo propter lintea ferro—

quid suadet iuveni laetus stridore catenae,

quem mire adficiunt inscripta, ergastula, carcer Ρ
rusticus expectas ut non sit adultera Largae

filia, quae numquam maternos dicere moechos
tam cito nec tanto poterit contexere cursa,

ut non terdecies respiret ’ἓ conscia matri

virgo fuit, ceras nunc hac dictante pusillas
implet et ad moechum dat eisdem ferre cinaedis.
sic natura iubet: velocius et citius nos
corrumpunt vitiorum exempla domestica, magnis
cum subeunt animos auctoribus. unus et alter
forsitan haec spernant iuvenes, quibus arte benigna
et meliore luto finxit praecordia Titan,

sed reliquos fugienda patrum' vestigia ducunt

et monstrata diu veteris trahit orbita culpae.

” abstineas igitur damnandis. huius enim vel

una potens ratio est, ne crimina nostra‘sequantur
ex nobis geniti, quoniam dociles imitandis
turpibus ac pravis omnes sumus, et Catilinam
quocumque in populo videas, quocumque sub axe,
sed nec Brutus erit Bruti nec avunculus umquam.
nil dictu foedum visuque haec limina tangat,
intra quae pater est3 procul, a procul inde puellae
lenonum et can tus pernoctantis parasiti.

maxima debetur puero reverentia, siquid

turpe paraS, nec tu pueri contempseris annos,

sed peccaturo obstet tibi filius infans.

nam siquid dignum censoris fecerit ira
quandoque et similem tibi se non* corpore tantum
nec vultu dederit, morum quoque filius et qui
omnia deterius tua per vestigia peccet,

corripies nimirum et castigabis acerbo

clamore ac post haec tabulas mutare parabis ?

115.ἰ

30

35

50η

55

