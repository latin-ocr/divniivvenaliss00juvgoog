74 n. 1vn11 IVVENALIS

ut rebus laetis par sit mensura malorum Ῥ

huius qui trahitur praetextam sumere mavis,

an Fidenarum Gabiorumque esse potestas

et de mensura ius dicere, vasa minora

frangere pannosus vacuis aedilis Vlubris. Ῥ

ergo quid optandum foret, ignorasse fateris

Seianum; nam qui nimios optabat honores

et nimias poscebat opes, numerosa parabat

excelsae turris tabulata, unde altior esset

casus et inpulsae praeceps inmane ruinae.

quid Crassos, quid Pompeios evertit et illum,

ad sua qui domitos deduxit flagra Quirites Ῥ

summus nempe 100118 nulla non arte petitus

magnaque numinibus vota exaudita malignis.

ad generum Cereris sine caede ac vulnere pauci

descendunt reges et sicca morte tyranni.
eloquium aut famam Demosthenis aut Ciceronis

incipit optare et totis quinquatribus optat

quisquis adhuc uno parcam colit asse Minervam,

quem sequitur custos angustae vernula capsae.

eloquio sed uterque perit orator, utrumque

largus et exundans leto dedit ingenii fons. ·

ingenio manus est et cervix caesa, nec umquam

sanguine causidici maduerunt rostra pusilli.

‘ o fortunatam natam me consule Romam ἐ

Antoni gladios potuit contemnere, si sic

omnia dixisset. ridenda poemata malo

1 quam te, conspicuae divina Philippica famae,

, volveris a prima quae proxima. saevus et illum

exitus eripuit, quem mirabantur Athenae

torrentem et pleni moderantem frena theatri.

dis ille adversis genitus fatoque sinistro,

quem pater ardentis massae fuligine lippus

a carbone et forcipibus gladiosque paranti

incude et luteo Vulcano ad rhetora misit.

100

 

105

’110 l

115

 

