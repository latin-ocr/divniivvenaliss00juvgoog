58 D. IVNII IVVENAms

ut si quis cera voltum facit3 exigite ut sit

et pater ipsius coetus, ne turpia ludant,

ne faciant vicibus3 non est leve tot puerorum 240
observare manus oculosque in fine trementis.

‘haec ' inquit ‘ curas, et cum se verterit annus,

accipe, victori populus quod postulat, aurum.'

SATVRA VIII

Stemmata quid faciunt? quid prodest, Pontice, longo
sanguine censeri, pictos ostendere vultus

maiorum et stantis in curribus Aemilianos

et Ourios iam dimidios umerosque minorem ,-
Corvinum et Galbam auriculis nasoque carentem ¹? ' 5
quis fructus generis tabula iactare capaci

Corvinum, posthac multa contingere virga

fumosos equitum cum dictatore magistros,

si coram Lepidis male vivitur ’Β effigies quo -

tot bellatorum, si luditur alea pernox 10
ante Numantinos, si dormire incipis ortu

luciferi, quo signa duces et castra movebant?

cur Allobrogicis et magna gaudeat ara

natus in Herculeo Fabius lare, si cupidus, si

vanus et Euganea quantumvis mollior agna, 15
si tenerum attritus Catinensi pumice lumbum

“, squalentis traducit avos emptorque veneni

frangenda miseram funestat imagine gentem ?

tota licet veteres exornent undique cerae

atria, nobilitas sola est atque unica virtus. , 20
Paulus vel Cossus vel Drusus moribus esto,

hos ante effigies maiorum pone tuorum,

praecedant ipsas illi te consule virgas.

prima mihi debes animi bona. sanctus haberi

iustitiaeque tenax factis dictisque mereris P 25
agnosco procerem; salve Gaetulice, seu tu ⁴

