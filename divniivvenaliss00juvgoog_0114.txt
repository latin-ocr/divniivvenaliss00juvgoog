30 D. IVNII IVVENALIS

LIBER SECVNDVS

SATVRA VI

Credo Pudicitiam Saturno rege moratam

in terris visamque diu, cum frigida parvas
praeberet spelunca domos ignemque Laremque
et pecus et dominos communi clauderet umbra,
silvestrem montana torum cum sterneret uxor
frondibus et culmo vicinarumque ferarum
pellibus, haut similis tibi, Cynthia, nec tibi, cuius
turbavit nitidos extinctus passer oce1108‚

sed potanda ferens infantibus ubera magnis

et saepe horridior glandem ructante marito.
quippe aliter tunc orbe novo caeloque recenti
vivebant homines, qui rupto robore nati
compositive luto nullos habuere parentes.

multa Pudicitiae veteris vestigia forsan

aut aliqua exstiterint et sub Iove, sed Iove nondum
barbato, nondum Graecis iurare paratis

per caput alteriUS, cum furem nemo timeret
caulibus et pomis, et aperto viveret horto.
paulatim deinde ad superos Astraea recessit ’
hac comite, atque duae pariter sugere sorores.
anticum et vetus est alienum, PostumeJ lectum
concutere atque sacri genium contem‘nere'fulcri.
omne aliud crimen mox ferrea protulit aetas z
viderunt primos argentea saecula moechos.
conventum tamen et pactum et sponsalia nostra
tempestate paraS, iamque a tonsore magistro
pecteris, et digito pignus fortasse dedisti.

10

15

ι20

25

 

 

